# Initialisering af et git repository
Trin-for-trin vejledning til oprettelse af lokalt repository og tilføjelse af fil.

## Oprette git repository
Oprettelse eller initialisering af et lokalt git repository.

1. Opret mappe til projekt
    * `mkdir MAPPENAVN`
2. Åben mappe i VS Code (du skal sørge for at stå i den overmappe, som din nye mappe ligger i, hvis du vil bruge "code" til at åbne en mappe i VS Code)
    * `code MAPPENAVN`
3. I det nye VS Code vindue. Åben terminal (Ctrl + æ) og sæt sidebar til Source Code (Ctrl + Shift + G)
4. Initialisering af et git repository i terminal. Source Code ændrer sig i VS Code og der kommer et 'main' i statuslinjen nederst til venstre og i din terminal.
    * `git init`
5. Der er nu oprettet en mappe `.git/` som består af informationer til det nye repository
    * `ls -la`
    * ls betyder "list" og viser en oversigt over alle filer og biblioteker i det aktuelle bibliotek
    * -a betyder "vis alt" og viser også skjulte filer (hvilket .git er)
    * -l betyder "vis alle detaljer om filer og biblioteker"

## Oprette fil og tilføje til repository
Opret den første fil og begynd at få git til at følge dine ændringer.

1. Opret en README.md fil
    * `touch README.md`
2. Git kan se at filen er der, men git tracker den endnu ikke
    * `git status` viser at den er untracked.
    * I VS Code filoversigten står der et lille `U` ud for filen for at indikere at den er untracked. I din VS Code Source Control kan du se, at der står et et-tal, som viser, at der er en fil, som er anderledes i forhold til sidst, du har committed noget
3. Filen er i det git kalder `working directory`. Det er her hvor filer, vi har ændret eller tilføjet, ligger
4. Næste skridt i et git-flow er at flytte filen til `staging area`. Flyt README.md
    * `git add README.md`
    * I VS Code Source Control: Hold musen over filen og tryk på plus
5. Vis med `git status`, hvordan filen er flyttet til `staging area`
6. For at git kan tage et snapshot af hvordan README.md ser ud lige nu, skal den flyttes til sidste state `local repository`. Filen flyttes når vi binder, eller committer os til de nuværende ændringer med `git commit`
7. En god commit har en præcis og kort (maks 50 tegn) beskrivelse af ændringen. Den skal kommunikere kontekst til os selv og vores medudviklere. For at skrive beskeden tilføjes flaget `-m` efterfuldt af citationstegn med beskeden i.
    * `git commit -m "Oprettet README.md"`
    * I VS Code Source Control: Skriv beskeden i tekstfeltet (Message) og tryk på fluebenet øverst for at committe
8. Vis med `git status` at der ikke længere er nogle untracked eller staged filer.
    * `git status`
9. I stedet er vores commit blevet tilføjet til loggen
    * `git log`
10. I takt med at et git repository udvikler sig bliver loggen også det længere. Loggen skal hjælpe med at forstå projektets historie, forstå hvilke ændringer der førte til hvad og hvorfor. 
